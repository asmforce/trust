<!--

THIS FILE HAS ABOUT 1,100 WORDS TO TRANSLATE

These are just the footnotes though.
So, it's optional to translate these!

-->

<!DOCTYPE html>
<html>

<head>

	<!-- TRANSLATE: "title" -->
	<meta charset="utf-8">
	<title>Еволюція довіри: зауваги</title>
	<link rel="icon" type="image/png" href="favicon.png">
	<link rel="stylesheet" href="notes.css">

</head>

<body>
<div id="notes">

<h1>ЗАУВАГИ:</h1>

<h3>«Еволюція довіри»</h3>

<p align="justify">Цей взаємодіяльний путівник значною мірою ґрунтується на новаторській книжці <a href="https://uk.wikipedia.org/wiki/Роберт_Аксельрод">Роберта Аксельрода</a> 1984 року під назвою <a href="https://www.amazon.com/Evolution-Cooperation-Revised-Robert-Axelrod/dp/0465005640">«Еволюція співпраці»</a>! Мене також неабияк надихала його наступна книжка 1997 року — <a href="http://press.princeton.edu/titles/6144.html">«Складність взаємодії»</a>, а ще міркування <a href="https://uk.wikipedia.org/wiki/Роберт_Патнем">Роберта Патнема</a> про занепад американського «суспільного капіталу» в його книжці <a href="http://bowlingalone.com/">«Боулінг наодинці»</a> 2000 року.</p>

<p>Так, я книжковий хробак, та не цькуйте мене, будь ласка.</p>

<h3>«Дедалі менше людей висловлюють довіру одне одному»</h3>

<p>Точні зведені статистичні дані можна переглянути на <a href="https://ourworldindata.org/trust">Наш світ у даних</a>. Ммм статистика…</p>

<h3>«Гра в довіру»</h3>

<p align="justify">В теорії ігор також відома як горезвісна <a href="https://uk.wikipedia.org/wiki/Дилема_в%27язня">дилема в'язня</a>. Таку назву вона дістала від оповідки про двох злочинців, що кожен з них міг або виказати свого поплічника (ошукати), або мовчати (співпрацювати). Я вирішив не робити свою гру за цією оповідкою з двох причин. По-перше, «співпраця» двох злочинців є поганою з погляду суспільства. По-друге, вона неправдоподібна, бо кожен знає: стукач своє дістане!</p>

<h3>«Ви наперед не знатимете, котра гра остання»</h3>

<p align="justify">У повторюваній грі в довіру (чи то пак <em>повторюваній дилемі в'язня</em>) важливо те, що жоден гравець не знає <em>коли</em> гра скінчиться. Чому? Подумайте, що робитимуть гравці, якщо напевно знатимуть, що цей двобій останній, а отже дія кожного — хоч яка вона буде — залишиться без відповіді? Та певно, що дуритимуть! Та якщо це наперед відомо й передостання дія вже не вплине на останню, то й передостанній двобій має скінчитись обопільним ошуканством.<br>
А якщо скуток передостаннього двобою завчасно відомий, то й за крок до того…</p>

<h3>«Папуга»</h3>

<p align="justify">В теорії ігор ця стратегія ширше відома, як <b>око за око</b>. Її створив і вперше застосував для перемоги в змаганні Роберта Аксельрода з теорії ігор 1980 року американський науковець <a href="https://uk.wikipedia.org/wiki/Рапопорт_Анатолій_Борисович">Анатолій Рапопорт</a> родом з Харківщини. Від назви «око за око» я відмовився з двох причин. По-перше, вона звучить недолуго, тимчасом як це чудова й чесна стратегія. По-друге, назва «око за око» досить широко відома, тож дехто міг би ставити на неї лише тому, що колись про неї чув.</p>

<h3>«Ви можете брати під сумнів те різдвяне перемир'я»</h3>

<p align="justify">Був принаймні ще один такий хлопчина, який сумнівався. Під час перемир'я німецький капрал з відразою зазначив, що <a href="http://time.com/3643889/christmas-truce-1914/">«Під час війни цього не мало трапитись. Невже Ви не маєте німецького почуття гідності?»</a></p>

<p>Звали того чоловіка Адольф Гітлер.</p>

<p>Таке л@йно годі вигадати.</p>

<h3>«Задля культурного поступу»</h3>

<p align="justify">Мене неймовірно захоплює один напрочуд молодий міжпредметний науковий напрямок, що дістав назву «культурна еволюція». Щоправда, цю назву визнано невдалою, зокрема й через те, що аж надто вона нагадує «суспільний дарвінізм». А це різні речі. Повірте.</p>

<p align="justify">Одне з ключових тверджень теорії культурної еволюції — що культура розвивається так само, як життя: через розмаїття й добір. Розмаїття полягає в тому, що люди відрізняються своїми поглядами й поведінкою, та вигадують нові чи не щодня. Добір виявляється в тому, що люди намагаються взоруватись на своїх героїв і авторитетів, наслідуючи їх погляди чи поведінку.</p>

<p align="justify">(Зауважте: це не зовсім те саме, що теорія «мемів» Річарда Докінза. Бо «меми», наче гени, обертаються на щось чітко окреслене й відтворюються дуже точно. Це, вочевидь, неправда. До того ж, Ви навряд чи зможете сказати слово «мем» без посмішки сьогодні)</p>

<p align="justify">Я вважаю, що «культурна еволюція» — це повний надій напрямок, що здатен поєднати <em>всі</em> науки про людину: психологію, соціологію, економіку, антропологію, політологію, нейронауку й біологію. Найскладніші питання сьогодення не обмежені звичними науковими кордонами, тож зведення мостів між точними й гуманітарними науками є лише питанням часу.</p>

<p align="justify">Якщо хочете дізнатись більше про теорію культурної еволюції, то раджу звернутися до книжки Джозефа Генріка (Joseph Henrich) 2015 року видання — «<a href="http://press.princeton.edu/titles/10543.html">Таємниця нашого успіху</a>»!</p>

<h3>«Саме жага до визискування знищила їх [Шахраїв]»</h3>

<p align="justify">Можливо, Вам траплялось чути, що хтось віднайшов ігрову стратегію, яка дозволяє гравцеві «скористатися з еволюції». На сторінках часопису <a href="https://www.scientificamerican.com/article/game-theory-calls-cooperation-into-question1/">Науковий Американець</a> подибуємо таке: «[Розвідка Вільяма Преса і Фрімана Дайсона] оголошувала найкращими себелюбні стратегії, що спричиняли здирництво, а не співпрацю.»</p>

<p align="justify">Наукові пошуки Преса і Дайсона є вкрай важливі, проте Науковий Американець сплутав два різні вжитки слова «еволюційний». Перший, так само, як в цьому взаємодіяльному путівнику, означав зміну <em>добірки гравців</em> у часі. Тоді як в другому випадку йшлося про зміни в часі вже <em>правил гравця</em>. Наприклад, Хитрун є «еволюційним», позаяк змінює власні правила, тимчасом як Папуга «еволюційним» <em>не</em> є, бо незмінно тримається своїх переконань.</p>

<p align="justify">Тож Прес і Дайсон віднайшли стратегії визискування «еволюційних» гравців, як-от Хитрун, та ці стратегії <em>досі неспроможні перемогти еволюцію змагання</em>, бо в тривалому повторюваному змаганні непереможними лишаються чесні й хороші стратегії.</p>

<h3>«В нас просто поменшало друзів, крапка»</h3>

<p align="justify">Я не жартую, візьміть прочитайте <a href="http://bowlingalone.com/">«Боулінг наодинці»</a> Роберта Патнема. Певно, що книжка з далекого 2000-го трошки застаріла по стількох роках, проте наведені в ній міркування й уроки досі слушні, як ніколи.</p>

<h3>«Непротиборча гра» / «Обопільна користь»</h3>

<p align="justify">Хай там як, а я досі обожнюю <a href="https://www.amazon.com/Habits-Highly-Effective-People-Powerful/dp/0743269519">«7 звичок надзвичайно ефективних людей»</a> — книжку Стівена Кові 1989 року, понадто звичку №4: Думай про обопільну перемогу.</p>

<p align="justify">Бо, всупереч поширеній думці, пошук таких обопільно вигідних рішень є важким та болісним, і забирає чимало сил. Та я б сказав навіть більше — типовий для нашої культури протиборчий погляд «з нами чи проти нас» це простий шлях, стежа ледацюг, така собі «швидка їжа» в царині громадської діяльності.</p>

<p align="justify">Та нехай. Я справді непохитно вірю, що «Ненульової суми», чи то пак «Обопільної перемоги», ми всі конче потребуємо — і в особистому житті, і в житті суспільства, а <em>надто</em> — в житті політичному.</p>

<h3>«Папужка»</h3>

<p align="justify">Тоді як первинна назва Папуги була <b>око за око</b>, відповідна назва Папужки — <b>око за два ока</b>. Правило те саме: співпрацювати допоки другий гравець не ошукає <em>двічі</em> поспіль.</p>

<p align="justify">Втім існує ще один поблажливий різновид <b>ока за око</b> — великодушний. Він має майже таке саме правило, але з невеличкою відмінністю: співпрацює, але в разі ошукання іншим гравцем пробачає з імовірністю X%. Тож саме ця змінна величина X дозволяє встановлювати різний ступінь «поблажливості» гравця.</p>

<h3>«Нетяма»</h3>

<p>Також відомий як Павлов, або «Переміг-залишайся, Програв-змінюйся».</p>

<h3>«Сучасні засоби […] тільки примножують непорозуміння»</h3>

<p align="justify">Мені лише трохи за двадцять. Не знаю, чому завжди здається, що я — старий буркотливий дідуган, що погрозливо стрясає кулаком до хмари. Хай так, байдуже, почитайте-но книжку Нейла Постмана «<a href="https://www.amazon.com/Amusing-Ourselves-Death-Discourse-Business/dp/014303653X">Бавимось до смерті</a>» (1985 року). Вона про те, як використовувані нами засоби спілкування непомітно точать нашу культуру («повідомленням є сам носій»), і про те, як засоби, спрямовані на хутке поширення швидких відомостей (ТБ у 1985-му, а в наш час суспільні мережі), робить наше мислення спрощеним і короткостроковим.</p>

<p align="justify">І хоча я не поділяю <em>геть усього</em>, що в сказано книзі, вона справді відкриває очі на деякі речі й напрочуд передбачлива, як для 1985-го. Втім, його випад щодо Вулиці Сезам є дещо дивним.</p>

<h3>«Розвивайте стосунки, шукайте обопільної користі, будьте щирими»</h3>

<p align="justify">Ці поради з мого боку можуть мати вигляд нечемної поблажливості, тож я, коли Ваша ласка, буду цілком відвертим: особисто мені <em>не властива</em> жодна з цих чеснот. Я не дуже вправний у нав'язуванні дружніх зв'язків, понадто із тими, хто має відмінні від моїх політичні переконання. Я часом забуваю про обопільні перемоги, повертаючись до мислення «з нами чи проти нас» й судження в той самий спосіб. А крім того я досі жахливо висловлюю свої думки.</p>

<p align="justify">Та я прагну це виправити. Це важко. Вибудування миру й довіри в світі, з низин до вершин то справа дуже непроста.</p>

<p>І саме тому воно того варте. &lt;3</p>


</div>
</body>

</html>
